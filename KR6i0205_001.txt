#-*- mode: mandoku-view; -*-
#+DATE: 2015-08-30 20:12:45.965246
#+TITLE: 差摩婆帝授記經
#+PROPERTY: CBETA_ID T14n0573
#+PROPERTY: ID KR6i0205
#+PROPERTY: SOURCE Taisho Tripitaka Vol. 14, No. 573
#+PROPERTY: VOL 14
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6i0205_T_000-0945b>¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6i0205_T_001-0945b> ¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 1
¶
¶
No. 573¶
差摩婆帝授記經¶
¶
元魏三藏菩提留支譯¶

如是我聞：

一時，佛住王舍城耆闍崛山中，與¶
大比丘眾二十千人俱。多有諸菩薩，謂彌勒¶
菩薩、文殊師利等，諸大菩薩眾。¶

爾時，世尊於晨朝時著衣持鉢，彌勒菩薩相
<pb:KR6i0205_T_001-0945c>¶
隨，俱入王舍大城而行乞食，遂爾往到頻婆¶
娑羅大王宮殿，到已欲入。

爾時，即見頻婆娑¶
羅大王夫人差摩婆帝在重樓上，既見世尊¶
心更清淨，從樓而下，敷大價衣名波都拏如¶
來坐上，彌勒菩薩坐尼師壇。¶

爾時，世尊、彌勒菩薩二俱坐已。時王夫人差¶
摩婆帝，一切莊嚴莊嚴其身，禮世尊足，并即¶
禮敬彌勒菩薩，於世尊前斂容正坐，心生敬¶
重，欲聞說法。

爾時世尊見王夫人差摩婆帝，¶
一切莊嚴莊嚴身已，為欲利益一切眾生，饒¶
益一切諸眾生故，知而故問差摩婆帝王夫¶
人言：「差摩婆帝！彼名何樹？汝身今著如是色¶
果，第一光明端嚴殊妙。」

時王夫人差摩婆帝，¶
以偈答曰：¶

#+BEGIN_VERSE
「　「第一大丈夫，
　知而故問我，¶
　彼樹名何樹，
　汝著如是果？¶
　彼樹名福德，
　我於往世種，¶
　此果是彼果，
　我今如是食。¶
　又已種彼樹，
　於正覺聲聞，¶
　安住菩提道，
　求正覺者地。¶
　施戒水濕潤，
　令彼樹增長，¶
　彼樹增長已，
　生此端嚴果。¶
　忍辱精進力，
　能增長彼樹，¶
　彼樹增長已，
　生此無垢果。¶
　禪慧開敷花，
　令彼樹端嚴，¶
　我今食此果，
　如世尊所見。¶
　如樹林草等，
　一切依止山，¶
　枝葉等增長，
　上下皆不動。¶
　如是彼大樹，
　我前世善種，
<pb:KR6i0205_T_001-0946a>¶
　利益諸眾生，
　為得諸佛法。¶
　如是福德樹，
　我此唯其花，¶
　我今且爾食，
　果猶故在後。¶
　第一菩提果，
　無上佛菩提，¶
　捨婦女劣身，
　後必得彼果。¶
　我當得丈夫，
　眾生中上上，¶
　一切法彼岸，
　一切智遍見。¶
　我解脫眾生，
　一切苦怖畏，¶
　一切當歸我，
　愍一切眾生。」
#+END_VERSE
」¶

爾時，世尊告王夫人差摩婆帝作如是言：「善¶
哉！善哉！差摩婆帝！汝能如是利益多人，安樂¶
多人，憐愍世間，饒益安樂一切大眾諸天人¶
等。」

時王夫人差摩婆帝，聞佛讚已，白言世¶
尊：「世尊！此身三十二種大丈夫相、八十種好，¶
何因緣得十如來力、四無所畏，及四無礙？復¶
有十八不共佛法、大慈大悲、大喜大捨，如是¶
種種無量無等不可說盡、無數佛法從何而¶
生？」

時王夫人差摩婆帝如是問已，佛說偈¶
言：¶

#+BEGIN_VERSE
「　「我亦復如是，
　往世種彼樹，¶
　為利益眾生，
　希求正覺智。¶
　修行施戒忍，
　精進禪和集，¶
　復於一切時，
　恒常習禪慧。¶
　於一切眾生，
　不曾起惡心，¶
　常行平等心，
　今日得成佛。¶
　常於愛不愛，
　善友怨平等，¶
　得平等心已，
　福德樹增長。¶
　我此身大樹，
　攝無量功德，¶
　曾為轉輪王，
　亦作帝釋王，
<pb:KR6i0205_T_001-0946b>¶
　復作大梵王，
　種種多富樂，¶
　不思議佛法，
　相等今復得。」
#+END_VERSE
」¶

時王夫人差摩婆帝，聞說如是諸功德已，讚¶
言：「善哉！於世尊語極生隨喜。」即向如來而說¶
偈言：¶

#+BEGIN_VERSE
「　「如勝人中勝，
　如是隨順學，¶
　如本學善學，
　無邊功德海。¶
　我今學佛學，
　諸功德彼岸，¶
　當離生死苦，
　得如是牟尼。¶
　我本諸生處，
　曾修行布施，¶
　願彼一切福，
　得佛無等智。¶
　過現諸生處，
　我護持禁戒，¶
　願彼一切福，
　當得如來智。¶
　我修忍精進，
　三昧般若等，¶
　願如是一切，
　皆成就佛法。¶
　我身口意業，
　所修行諸善，¶
　願得大菩提，
　求佛智功德。¶
　我捨婦女體，
　得勝丈夫身，¶
　得丈夫身已，
　次第得佛身。¶
　得勝菩提已，
　轉無上法輪，¶
　與縛生死獄，
　眾生除解脫。」
#+END_VERSE
」¶

爾時，世尊為王夫人差摩婆帝偈說善哉，而¶
讚之言：¶

#+BEGIN_VERSE
「　「善哉！此語說，
　善哉！心善願，¶
　汝當破壞魔，
　而得成正覺。」
#+END_VERSE
」¶

時王夫人差摩婆帝，既蒙世尊現自授記，聞¶
已歡喜，起勝上心生決定意，多奉世尊佉陀¶
尼食、蒲闍尼食、娑陀尼食，事事豐足，如是并¶
奉彌勒菩薩摩訶薩食。
<pb:KR6i0205_T_001-0946c>¶

爾時，世尊既食，食已離鉢洗手。既洗手已，¶
為王夫人差摩婆帝復更說法，示已教已，勸¶
已導已，令歡喜已，與授記言：「差摩婆帝！¶
汝於未來過無量劫當得作佛，號曰功德寶¶
勝如來、應、正遍知、明行足、善逝、世間解、無上士、¶
調御丈夫、天人師、佛、世尊。汝佛世界第一清¶
淨，無有惡道苦惱之事，心喜心樂莊嚴殊妙，¶
第一清淨菩薩住處。如是嚴淨佛之世界，汝¶
當得之。」

佛說如是法門之時，有多千數諸優¶
婆塞，一切皆發阿耨多羅三藐三菩提心；多¶
千眾生人天世間，於法不疑得隨順心。

如來¶
說已，差摩婆帝、彌勒菩薩、一切眾會并諸¶
天人，及阿修羅、乾闥婆等，聞世尊說，皆大¶
歡喜。¶
差摩婆帝受記經